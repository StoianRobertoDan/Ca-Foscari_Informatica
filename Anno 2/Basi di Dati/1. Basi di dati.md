
I **sistemi informatici** sono l’insieme delle tecnologie informatiche e della comunicazione (Information and Communication Technologies, ICT) a supporto delle attività di un’organizzazione.

I **sistemi informativi** sono una combinazione di risorse, umane e materiali, e di procedure per:
- La raccolta e acquisizione
- L’archiviazione e conservazione
- L’elaborazione, trasformazione e produzione
- La distribuzione, comunicazione e lo scambio 
delle informazioni necessarie alle attività dell’organizzazione.
La parte dei sistemi informativi che usano un sistema informatico si chiamano **sistemi informativi automatizzati**.

![[Pasted image 20230922194534.png]]

Nei sistemi informatici, le **informazioni** vengono rappresentate attraverso i **dati**.
- **Informazione**: notizia, dato o elemento che consente di avere conoscenza più o meno esatta di fatti, situazioni, modi di essere.
- **dato**: ciò che è immediatamente presente alla conoscenza, prima di ogni elaborazione; (in informatica) elementi di informazione costituiti da simboli che debbono essere elaborati.

I dati sono organizzati in BD (Basi di Dati o DataBase).
Una **base di dati** è una raccolta di dati permanenti, gestiti da un elaboratore elettronico, suddivisi in due categorie:
- **Metadati**: definiscono lo schema (forma/struttura) della BD, definito prima di creare i dati e che descrive:
	- Struttura dei dati e operazioni eseguibili.
	- Restrizioni sui valori ammissibili (**vincoli di integrità**).
	- Utenti autorizzati, ecc.
- **Dati**: le rappresentazioni di certi fatti conformi alle definizioni dello schema, con le seguenti caratteristiche:
	- Organizzati in **sistemi omogenei** con **relazioni** definite. Struttura e relazioni sono descritte nello schema usando i meccanismi di astrazione del modello dei dati adottato. Il modello dei dati deve avere le seguenti proprietà:
		- Espressività: ci sia la possibilità di modellare i dati.
		- Facilità d'uso (e di comprensione).
		- Realizzabilità.
	- Quantità elevata e quindi non possono essere gestiti solo in memoria temporanea.
	- Permanenza (continuano ad esistere finché non sono rimossi esplicitamente).
	- Possibilità di utilizzo contemporaneo da diversi utenti.
	- Un certo livello di protezione sia da accessi di utenti non autorizzati sia da interruzione e corruzione dovuta a malfunzionamenti hardware e software.
	- Accessibili mediante **transazioni**.
		- Le transazioni sono unità di lavoro atomiche che quindi non possono avere effetti parziali. Se parte di una transazione non è valida allora nessuna delle sue parti deve lasciare modifiche nel database.

**DBMS** (Data Base Management System) è un sistema centralizzato o distribuito che offre opportuni linguaggi/strumenti per:
- Definire lo schema del BD (prima di creare dati).
- Scegliere le strutture di dati per la memorizzazione dei dati (si può usare NULL se non sappiamo di che tipo dovrà essere un certo dato).
- Memorizzare i dati rispettando i vincoli definiti dallo schema.
	- Non c'è un accesso diretto ai dati ma si passa sempre il DBMS.
	- Il DBMS verifica automaticamente i vincoli di integrità e la correttezza dei dati.
- Recuperare e modificare i dati interattivamente (quary language) o da programmi.
![[Pasted image 20230922202735.png]]

Nel DBMS **relazionale** il meccanismo di astrazione fondamentale è la relazione (tabella).
Es: ![[Pasted image 20230922203425.png]]
Lo schema di questa tabella si definisce in questo modo: ![[Pasted image 20230922203547.png]]

**Chiavi**:
- Superchiave: i dati che determinano in modo univoco gli elementi della tabella.
- Chiave: una superchiave minima (i minimi dati univoci).
	- Un esempio ne è la chiave primaria che vediamo essere definita sopra.
Si possono creare relazioni tra tabelle grazie alle chiavi ma esse devono essere valide.
- Una chiave esterna è valida solo quando nella tabella a cui si relazioni è presente la chiave principale corrispondente.
- Dobbiamo indicare le chiavi esterne nello schema perché il DBMS possa controllarne la validità.

Linguaggio per la definizione della BD (DDL):
- La descrizione della BD è indipendente dalle applicazioni che la usano.
- Ci sono 3 diversi livelli di descrizione dei dati (schemi):
	- Livello fisico: descrive lo schema fisico o interno e quindi:
		- Come vanno organizzati fisicamente i dati nelle memorie permanenti (organizzazione e ordine).
		- Le strutture dati ausiliari per l'uso.
			- Un esempio di strutture ausiliari sono gli indici che permettono una ricerca più facile dei dati (tipo ricerca binaria).
	- Livello Logico: descrive lo schema logico e quindi la **struttura degli insiemi** di dati e delle **relazioni** fra questi, secondo un certo modello dei dati, senza nessun riferimento alla loro organizzazione fisica nella memoria permanente.
	- Livello Vista Logico: descrive come deve apparire la struttura della base di dati ad una certa applicazione (schema esterno o vista).
- Indipendenza fisica e logica: i programmi applicativi non devono essere modificati in seguito a modifiche rispettivamente dell’organizzazione fisica (es: strutture dati ausiliarie e modifica della distribuzione) e logica dei dati. 
	- L'indipendenza logica è difficile da ottenere perché richiede una ridefinizione dello schema esterno e quindi un nuovo livello vista compatibile con il modo con il quale il programma comunicava con la BD.

Controllo dei dati tramite:
- Integrità: mantenimento delle proprietà specificare nello schema (vincoli di integrità).
- Sicurezza: protezione da usi non autorizzati.
	- Restrizione dell'accesso ai soli utenti autorizzati.
	- Limitazione delle operazioni eseguibili.
	- Esempio: k-anonimity: si può avere accesso ai dati solo quando almeno k elementi hanno quello stesso dato.
		- Se k è troppo alto: difficoltà ad accedere ai dati.
		- Se k è troppo basso: facile da decodificare i dati.
			- Es: se abbiamo l'accesso alla media di un dato ma solo 2 utenti condividono quel campo (tra cui noi) allora è immediato decodificare il dato dell'altro utente.
			- Samsung ha una k = 15.
	- Affidabilità: protezione dei dati da:
		- Interferenze dovute all'accesso concorrente da parte di più utenti.
			- Serve una scheduling dei singoli passi che garantisca l'effetto complessivo corretto.
		- Malfunzionamento hardware o software.
			- Fallimenti di **transazione**: dovuta a una situazione prevista dall’applicazione o a eventi imprevisti, come la violazione di vincoli di integrità o accessi non autorizzati.
			- Fallimenti di **sistema**: dovuti ad un’anomalia HW o SW dell'unità centrale o di una periferica, che determina l'interruzione di tutte la transazioni attive e la perdita del contenuto della memoria temporanea.
			- **Disastri**: Danni alla memoria permanente.
			- Sono necessarie copie di sicurezza e journal.

**Transazioni**: una sequenza di azioni di lettura e scrittura in memoria permanente e di elaborazioni di dati in memoria temporanea, con le seguenti proprietà:
- Atomicità: Le transazioni che terminano prematuramente (aborted transactions) sono trattate dal sistema come se non fossero mai iniziate; pertanto eventuali loro effetti sulla base di dati sono annullati. 
- Serializzabilità: Nel caso di esecuzioni concorrenti di più transazioni, l’effetto complessivo è quello di una esecuzione seriale. 
- Persistenza: Le modifiche sulla base di dati di una transazione terminata normalmente sono permanenti, cioè non sono alterabili da eventuali malfunzionamenti.
Oppure (spiegazione alternativa del professore) proprietà ACID:
- Atomicità.
- Consistenza: controlli sui vincoli di integrità da mantenere sempre validi.
- Isolamento: transazioni seriali per non creare conflitti.
- Durabilità: Transazioni permanenti e Data Recovery.