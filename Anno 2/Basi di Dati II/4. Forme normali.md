L'obbiettivo delle forme normali è di garantire uno schema di buona qualità con le seguenti proprietà:
1. Uno schema in forma normale non deve contenere anomalie.
2. Il processo di normalizzazione deve preservare i dati.
3. Il processo di normalizzazione deve preservare le dipendenze.
Le due forme normali di maggior interesse sono 
- Boyce-Codd Normal Form (BCNF).
- Terza Forma Normale (3FN).

**BCNF:** 
- Definizione:
	- Uno schema relazionale $R(T, F)$ è in BCNF $\Leftrightarrow \forall X\rightarrow Y \in F^{+} | Y\nsubseteq X \Rightarrow X$ è una superchiave.
	- Dimostrare che uno schema è in BCNF ha un costo *polinomiale*.
- Conversione di uno schema $R(T, F)$ in BCNF (sistema ricorsivo):
	1. Se $R(T, F)$ è già in BCNF , ritorna $\{R(T,F)\}$
	2.  Altrimenti seleziona $X\rightarrow Y\in F$ che viola BCNF. Calcola gli insiemi  di attributi $T_{1}=X^{+}_{F}$ e $T_{2} = X\cup (T\backslash T_{1})$.
	3. Calcola le proiezioni $F_{1}= \pi_{r_{1}}(F)$ e $F_{2}= \pi_{r_{2}}(F)$.
	4. Decomponi ricorsivamente $R_{1}(T_{1}, F_{1})$ e $R_{2}(T_{2}, F_{2})$ in $\rho_{1}$ e $\rho_{2}$.
	5. Ritorna la loro unione $\rho_{1}\cup\rho_{2}$.
- Esempio:
	- Si consideri:
		- $Telefoni(\{Prefisso, Numero, Località\}, F)$
		- $F = \{Prefisso Numero \rightarrow Località, Località \rightarrow Prefisso\}$
	- La dipendenza $\{Località \rightarrow Prefisso\}$ viola BCNF dato che $\{Località\}^{+}_{F} = \{Località,Prefisso\} \neq \{Prefisso, Numero, Località\}$ (non è una superchiave).
	- Di conseguenza abbiamo: 
		- $T_{1} = \{Località\}^{+}_{F} = \{Località,Prefisso\}$ 
			- Proiezione per $R_{1}(\{Località, Prefisso\}):$
				- $\{Località\}^{+}_{F} = \{Località, Prefisso\} \Rightarrow \{Località\rightarrow Prefisso\}\in F_{1}$
					- (Poichè di $X\rightarrow Y; X = Località\wedge Y = Prefisso \in T_{1}$)
				- $\{Prefisso\}^{+}_{F} = \{Prefisso\} \Rightarrow$ nessuna nuova dipendenza in $F_{1}$
		- $T_{2} = \{Località\} \cup (\{Prefisso, Numero, Località\}\backslash\{Località, Prefisso\})$ $= \{Località, Numero\}$
			- Proiezione per $R_{2}(\{Località. Numero\}):$
				- $\{Località\}^{+}_{F} = \{Località, Prefisso\}\Rightarrow$ nessuna nuova dipendenza in $F_{2}$
					- (Poichè della chiusura, $\{Prefisso\}\notin T_{2}$)
				- $\{Numero\}^{+}_{F} = \{Numero\}\Rightarrow$ nessuna nuova dipendenza in $F_{2}$
	- Gli schemi quindi sono:
		- $R_{1}=(\{Località, Prefisso\}, \{Località \rightarrow Prefisso\})$
		- $R_{2} = (\{Località, Numero\}, \emptyset)$
	- Entrambi gli schemi sono BCNF ma si è persa la dipendenza funzionale $\{Prefisso Numero \rightarrow Località\}$.
- Controllo della correttezza del BCNF:
	- L’algoritmo di conversione in BCNF termina quando non ci sono più dipendenze anomale. Per garantire che ciò avverrà, dimostriamo che tutti gli schemi **con solo due attributi** sono in BCNF.
	- Consideriamo $R({A, B}, F)$ e sia $X → Y ∈ F$. Dimostriamo che in nessun caso viene violata BCNF:
		- Se $X = \{A\}:$
			-  Se $B\notin Y\Rightarrow Y\subseteq X$ e la dipendenza è banale.
			- Se $B\in Y$ allora X è una superchiave.
		- Se $X = \{B\}:$
			-  Se $A\notin Y\Rightarrow Y\subseteq X$ e la dipendenza è banale.
			- Se $A\in Y$ allora X è una superchiave.
		- Se $X = \{A, B\}:$
			- $Y\subseteq X$ e la dipendenza è banale.
- Proprietà:
	- BCNF garantisce l'assenza di anomalie.
	- L'algoritmo di conversione in BCNF preserva i dati.
	- **Verificare** se uno schema è BCNF ha costo esponenziale.
	- L'algoritmo di **conversione** ha costo esponenziale (perché richiede di calcolare le proiezioni delle dipendenze).
	- L'algoritmo di conversione **Non** preserva le dipendenze.

**3NF**:
- Definizione:
	- Uno schema di relazione $R(T, F)$ è in 3NF $\Leftrightarrow\forall X \rightarrow Y \in F + | Y\nsubseteq X \Rightarrow X$ é una superchiave oppure tutti gli attributi di $Y \backslash X$ sono primi.
	-  Dimostrare che uno schema è in 3NF ha un costo esponenziale (nonostante sia possibile sostituire nella definizione la chiusura di F con semplicemente F.
	- Gli schemi BCNF è anche in 3NF per definizione ma non viceversa.
- Conversione di uno schema $R(T, F)$ in 3NF (detto *algoritmo di sintesi*):
	1. Costruisci G una qualsiasi copertura canonica di F.
	2. Sostituisci in G ciascun insieme di dipendenze $(X\rightarrow A_{1}, ..., X\rightarrow A_{n})$ con una singola dipendenza $(X\rightarrow A_{1}...A_{n})$.
	3. Per ogni $X\rightarrow Y\in G$, crea un nuovo schema $S_{i}(XY)$.
	4. Elimina ogni schema contenuto in un altro schema.
	5. Se la decomposizione non contiene nessuno schema cui attributi costituiscano una superchiave in R, aggiungi un nuovo schema $S(W)$ dove W è una chiave di R (garantendo cosi la preservazione dei dati)
- Esempio seguendo la definizione:
	- Si consideri:
		- $R = (\{Prefisso, Numero, Località\}, F)$
		- $F = \{Numero Prefisso \rightarrow Località, Località \rightarrow Prefisso\}$
	- Numero deve far parte di tutte le chiavi poiché non è mai a destra delle dipendenze.
	- Calcoliamo le chiavi che devono comprendere Numero:
		- $\{Numero\}^{+}_{F} = \{Numero\}$
		- $\{Numero, Prefisso\}^{+}_{F} = \{Numero, Prefisso, Località\}$
		- $\{Numero, Località\}^{+}_{F} = \{Numero, Località, Prefisso\}$
	- $\{Numero, Prefisso\}$ e $\{Numero, Località\}$ sono chiavi. Ogni attributi quindi è primo e lo schema è quindi in 3NF.
- Esempio seguendo la conversione:
	-  Si consideri:
		- $R = (\{A, B, C, D\}, \{AB\rightarrow C, C\rightarrow D, D\rightarrow B\})$
	- L'insieme delle dipendenze è già in forma canonica. Otteniamo quindi:
		- $AB\rightarrow C$ ci dà $R_{1}(\{A, B, C\})$
		- $C\rightarrow D$ ci dà $R_{2}(\{C, D\})$
		- $D\rightarrow B$ ci dà $R_{3}(\{B, D\})$
	- Nessuno schema è contenuto in un altro quindi nessuno di essi viene eliminato.
	- $\{A, B, C\}$ è una superchiave quindi non serve aggiungere altri schemi.
- Proprietà:
	- Preservazione delle dipendenze:
		- $\forall X\rightarrow Y\in G$ viene creato uno schema $S_{i}(XY)$. $X\rightarrow Y \in \pi_{XY}(G)$ quindi G è contenuto nell'unione delle proiezioni.
	- Preservazione dei dati: 
		- L'ultimo passo della conversione garantisce il mantenimento di almeno uno schema cui elementi formano una superchiave dello schema iniziale. Poichè la decomposizione preserva le dipendenze e presenta una superchiave, essa deve anche preservare i dati.
	- Pregi:
		- L'algoritmo 3NF preserva dati e dipendenze.
		- L'algoritmo 3NF ha costo polinomiale poichè non necessità del calcolo delle proiezioni.
	- Difetti:
		- Verificare se uno schema è in 3NF ha costo esponenziale poiché richiede di identificare gli attributi primi.
		- Uno schema in 3NF può ancora contenere anomalie.

