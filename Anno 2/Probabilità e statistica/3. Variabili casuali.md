Variabili casuali (aleatorie):
- Una variabile aleatoria è una funzione che assume valori numerici determinati dall'esito di un certo fenomeno aleatorio.
	- Se $\Omega$ è lo spazio campionario relativo al fenomeno di interesse, $X$ è una particolare funzione $X:\Omega\rightarrow\mathbb{R}$
- Variabili aleatorie discrete:
	- Una variabile aleatoria discreta assume valori in un insieme numerabile (finito) di punti ($x_{1},x_{2},...,x_{n}$).
	- La probabilità dei suoi valori è $\mathbb{P}[X=x_{i}]=p_{i}$ tale che:
		- $0\leq p_{i}\leq 1\; \forall i = 1, 2,...$
		- $\sum_{i}p_{i}=1$
	- Per calcolare $\mathbb{P}[X \in A]$, si sommano le probabilità dei singoli valori che appartengono ad A: $$\mathbb{P}[X \in A] = \sum\limits_{i|x_{i}\in A}p_{i}$$
	- Un'assegnazione di probabilità per $X$, $P(x) =\mathbb{P}[X=x]$ viene chiamata funzione di probabilità:
		- ![[Pasted image 20240709235726.png]]
- Variabili aleatorie continue:
	- Una variabile aleatoria continua X assume valori in un insieme continuo di punti (un sottoinsieme di R non numerabile).
		- Un modello probabilistico per X è un’assegnazione di probabilità ad ogni sottoinsieme di suoi possibili valori: $\mathbb{P}[X \in A] =$ area su A sottesa ad una curva.
	- La curva è il grafico di una funzione $f(x)$ tale che: 
		- $f(x) \geq 0\;, \forall x \in \mathbb{R}$ 
		- $\int_{\mathbb{R}} f(x) dx = 1$ , cioè l’area totale sotto il grafico di $f(x)$ è 1
	- Una volta assegnata una densità di probabilità alla variabile X, si può scrivere, per ogni evento $A$ di $\mathbb{R}$: $$\mathbb{P}[X \in A] = \int_{A} f(x) dx$$
	- Una funzione $f(x)$ con le proprietà precedenti viene chiamata densità di probabilità:
		- ![[Pasted image 20240710000955.png]]
- Funzione di ripartizione:
	- Si dice funzione di ripartizione (o di **distribuzione cumulativa**) di una variabile aleatoria $X$ la funzione $F : \mathbb{R} \rightarrow [0, 1]$ così definita: 
		- $F(x) = \mathbb{P} [X \leq x] \;, \forall x \in \mathbb{R}$
	- La funzione di ripartizione in un dato punto $x$ è semplicemente la probabilità che la variabile $X$ assuma valori minori o al più uguali a $x$.
	- Proprietà:
		- $F$ è non decrescente.
		- $F$ è continua a destra.
		- $\lim_{x\rightarrow-\infty}F(x)=0$
		- $\lim_{x\rightarrow+\infty}F(x)=1$
	- Funzione di ripartizione per una variabile aleatoria discreta:
		- La funzione di ripartizione è una funzione costante a tratti crescenti, con salti in corrispondenza dei punti di massa $x_{1}, x_{2},...$
			- $F(x) = \sum\limits_{i:x_{i}\leq x}\mathbb{P}[X=x_{i}]=\sum\limits_{i:x_{i}\leq x}p_{i}$
		- ![[Pasted image 20240718211538.png]]
	- Funzione di ripartizione per una variabile aleatoria continua:
		- La funzione di ripartizione è una funzione continua crescente: $F(x)=\int^{x}_{-\infty}f(t)dt$
			- Si può risalire alla densità di probabilità con $f(x) =\frac{dF(x)}{dx}$
		- ![[Pasted image 20240718213043.png]]
- Costanti caratteristiche:
	- Una costante caratteristica (o indice) è un numero associato ad una variabile aleatoria o alla sua distribuzione di probabilità e ci procura informazioni importanti sul fenomeno.
	- **Valore atteso (o media)**:
		- La media di una variabile aleatoria discreta con valori $\{x_{1},x_{2},...\}$ e probabilità $P(x_{i})=p_{i}$ è:
			- $\mathbb{E}[X]=\sum\limits_{i}x_{i}p_{i}$
		- La media di una variabile aleatoria continua con densità $f(x)$ è:
			- $\mathbb{E}[X]=\int_{\mathbb{R}}xf(x)dx$
		- Proprietà:
			- $\mathbb{E}[a]=a$
			- $\mathbb{E}[aX+b]=a\mathbb{E}[X]+b$
			- $\mathbb{E}[X-\mathbb{E}[X]]=0$
	- **Varianza**:
		- La varianza di una variabile aleatoria discreta con valori $\{x_{1},x_{2},...\}$ e probabilità $P(x_{i})=p_{i}$ è:
			- $Var[X]=\sum\limits_{i}(x_{i}-\mathbb{E}[X])^{2}p_{i}=\sum\limits_{i}x_{i}^{2}p_{i}-[\mathbb{E}[X]]^{2}$
		- La varianza di una variabile aleatoria continua con densità $f(x)$ è:
			- $Var[X]=\int_{\mathbb{R}}(x-\mathbb{E}[X])^{2}f(x)dx=\int_{\mathbb{R}}x^{2}f(x)dx-[\mathbb{E}[X]]^{2}$
		- Proprietà:
			- $Var[a]=0$
			- $Var[aX+b]=a^{2}Var[X]$
	- **Moda**:
		- La moda di una variabile aleatoria $X$ è il punto o i punti in cui la funzione di probabilità (o di densità) assume valore massimo.
	- **Quantili**: 
		- Fissato un valore $\alpha\in(0,1)$, il quantile di livello $\alpha$ di una variabile aleatoria è il minimo valore $q_{\alpha}$ per cui $F(q_{\alpha})=\mathbb{P}[X\leq q_{\alpha}]\geq\alpha$
		- **Mediana**:
			- La mediana è il valore minimo di una variabile aleatoria per cui $F(m) = \mathbb{P}[X\leq m]\geq  \frac{1}{2}$